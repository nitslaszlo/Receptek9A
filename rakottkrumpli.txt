Hozzávalók:

4 közepes db burgonya
5 db főtt tojás
25 dkg kolbász
660 g tejföl
2 ek sertészsír
só ízlés szerint

Elkészítés:

1. Főzzük meg héjában a krumplit és a tojásokat is. Mindkét alapanyag ha megfőtt, pucoljuk meg, és vágjuk őket szeletekre.
2. Míg a krumpli és tojás fő, addig vágjuk fel a kolbászt is karikákra.
3. A zsírt olvasszuk meg, keverjük bele a tejfölt, és picit sózzuk meg, majd egy nagy tepsi alját ezzel kenjük ki. Karikázzuk fel a tojásokat és a krumplit.
4. Első rétegnek a burgonya jöjjön, amit ha lepakoltunk, locsoljunk meg a zsíros tejföllel. Erre jöhet a tojás, amit ugyancsak zárásként locsoljunk meg. Majd a kolbászokat is rakjuk le egy rétegben, és zárásként a maradék burgonyát.
5. A maradék tejföllel locsoljuk meg az egészet, nem baj, ha kicsit "tocsog" a tejfölben a rakott krumpli, másnap annál jobb lesz.
6. A tepsit tegyük 200 fokra előmelegített sütőbe, és 1 órán át süssük a krumplit. Ha kész, vegyük ki, egy picit pihentessük, aztán már fogyaszthatjuk is!
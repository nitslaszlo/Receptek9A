Elkészítés
=====================
A tálba összekeverjük a lisztet a sütőporral.
A lisztbe belemorzsoljuk a margarint, porcukrot, tojásokat és összegyúrjuk.
A tésztát meglisztezzük, hogy ne ragadjon. 2 részre osztjuk.
Egy másik tálba belereszeljük az almákat, és hozzáadjuk a kristálycukrot (a cukor mennyiségét az alma savanyúsága is meghatározza, ha az alma savanyúbb, több cukor is mehet bele). Összekeverjük.
Az almából kinyomkodjuk a levét (mert különben a tészta elázna), hozzáadjuk a fahéjat, vaníliát.
Az egyik tésztánkat kisodorjuk, tepsi aljába elhelyezzük (a tepsit nem zsírozzuk!), és egyenletesen elosztjuk az almát. Kisodorjuk a másik tésztánkat is, és befedjük vele az almánkat.
Villával megszurkáljuk a tészta tetejét, hogy sütés közben fel ne hólyagozzon.
Előmelegített sütőben közepes hőfokon aranybarnára sütjük. Még forrón megszórjuk vaníliás cukorral.
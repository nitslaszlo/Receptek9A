A lisztet elkeverjük a sóval, majd a vajjal vagy a margarinnal elmorzsoljuk. Én dagasztógépet használok, így annak a táljába tettem. Elkezdjük kidolgozni a tésztát, a forró vizet 3-4 részletben hozzáadjuk, egy lágyabb, jól gyúrható tésztát kell, hogy kapjunk.
Ha nem sütjük meg egyből, akkor nedves papírtörlővel vagy konyharuhával takarjuk le.
8-10 részre osztjuk a tésztát, kigombócozzuk, majd lisztezett felületen, lisztezett nyújtófával kör alakúra nyújtjuk.
Egy tapadásmentes teflon vagy kerámia serpenyőt felhevítünk, beleteszünk egy tortillát, a közepestől egy kicsit nagyobb lángon, mindkét felét kb. 30 másodpercig sütjük. Akkor jó, ha apró kis barna foltok lesznek a tésztán, úgy mint a képen.